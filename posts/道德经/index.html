<!doctype html><html lang=en dir=auto><head><meta charset=utf-8><meta http-equiv=X-UA-Compatible content="IE=edge"><meta name=viewport content="width=device-width,initial-scale=1,shrink-to-fit=no"><meta name=robots content="index, follow"><title>道德经 | 黄庄以北</title>
<meta name=keywords content="道德经"><meta name=description content="【第一章】道可道，非常道；名可名，非常名。无名天地之始，有名万物之母。故常无欲，以观其妙；常有欲，以观其徼（jiào）。此两者同出而异名，同"><meta name=author content="Joey"><link rel=canonical href=https://joeyzheng.tech/posts/%E9%81%93%E5%BE%B7%E7%BB%8F/><link crossorigin=anonymous href=/assets/css/stylesheet.f49d66caae9ea0fd43f21f29e71a8d3e284517ed770f2aa86fa012953ad3c9ef.css integrity="sha256-9J1myq6eoP1D8h8p5xqNPihFF+13Dyqob6ASlTrTye8=" rel="preload stylesheet" as=style><link rel=icon href=https://joeyzheng.tech/favicon.png><link rel=icon type=image/png sizes=16x16 href=https://joeyzheng.tech/favicon-16x16.png><link rel=icon type=image/png sizes=32x32 href=https://joeyzheng.tech/favicon-32x32.png><link rel=apple-touch-icon href=https://joeyzheng.tech/apple-touch-icon.png><link rel=mask-icon href=https://joeyzheng.tech/safari-pinned-tab.svg><meta name=theme-color content="#2e2e33"><meta name=msapplication-TileColor content="#2e2e33"><link rel=alternate hreflang=en href=https://joeyzheng.tech/posts/%E9%81%93%E5%BE%B7%E7%BB%8F/><noscript><style>#theme-toggle,.top-link{display:none}</style></noscript><meta property="og:url" content="https://joeyzheng.tech/posts/%E9%81%93%E5%BE%B7%E7%BB%8F/"><meta property="og:site_name" content="黄庄以北"><meta property="og:title" content="道德经"><meta property="og:description" content="【第一章】道可道，非常道；名可名，非常名。无名天地之始，有名万物之母。故常无欲，以观其妙；常有欲，以观其徼（jiào）。此两者同出而异名，同"><meta property="og:locale" content="en"><meta property="og:type" content="article"><meta property="article:section" content="posts"><meta property="article:published_time" content="2025-03-20T00:00:00+00:00"><meta property="article:modified_time" content="2025-03-20T00:00:00+00:00"><meta property="article:tag" content="道德经"><meta name=twitter:card content="summary"><meta name=twitter:title content="道德经"><meta name=twitter:description content="【第一章】道可道，非常道；名可名，非常名。无名天地之始，有名万物之母。故常无欲，以观其妙；常有欲，以观其徼（jiào）。此两者同出而异名，同"><script type=application/ld+json>{"@context":"https://schema.org","@type":"BreadcrumbList","itemListElement":[{"@type":"ListItem","position":1,"name":"Posts","item":"https://joeyzheng.tech/posts/"},{"@type":"ListItem","position":2,"name":"道德经","item":"https://joeyzheng.tech/posts/%E9%81%93%E5%BE%B7%E7%BB%8F/"}]}</script><script type=application/ld+json>{"@context":"https://schema.org","@type":"BlogPosting","headline":"道德经","name":"道德经","description":"【第一章】道可道，非常道；名可名，非常名。无名天地之始，有名万物之母。故常无欲，以观其妙；常有欲，以观其徼（jiào）。此两者同出而异名，同","keywords":["道德经"],"articleBody":"【第一章】道可道，非常道；名可名，非常名。无名天地之始，有名万物之母。故常无欲，以观其妙；常有欲，以观其徼（jiào）。此两者同出而异名，同谓之玄，玄之又玄，众妙之门。\n【第二章】天下皆知美之为美，斯恶（è）已；皆知善之为善，斯不善已。故有无相生，难易相成，长短相较，高下相倾，音声相和（hè），前后相随。是以圣人处无为之事，行不言之教，万物作焉而不辞，生而不有，为而不恃，功成而弗居。夫（fú）唯弗居，是以不去。\n【第三章】不尚贤，使民不争；不贵难得之货，使民不为盗；不见（xiàn）可欲，使民心不乱。是以圣人之治，虚其心，实其腹；弱其志，强其骨。常使民无知无欲，使夫（fú）智者不敢为也。为无为，则无不治。\n【第四章】道冲而用之或不盈，渊兮似万物之宗。挫其锐，解其纷，和其光，同其尘。湛兮似或存，吾不知谁之子，象帝之先。\n【第五章】天地不仁，以万物为刍（chú）狗；圣人不仁，以百姓为刍狗。天地之间，其犹橐龠（tuóyuè）乎？虚而不屈，动而愈出。多言数（shuò）穷，不如守中。\n【第六章】谷神不死，是谓玄牝（pìn），玄牝之门，是谓天地根。绵绵若存，用之不勤。\n【第七章】天长地久。天地所以能长且久者，以其不自生，故能长生。是以圣人后其身而身先，外其身而身存。非以其无私邪（yé）？故能成其私。\n【第八章】上善若水。水善利万物而不争，处众人之所恶（wù），故几（jī）于道。居善地，心善渊，与善仁，言善信，正善治，事善能，动善时。夫唯不争，故无尤。\n【第九章】持而盈之，不如其已。揣(chuǎi)而锐之，不可长保。金玉满堂，莫之能守。富贵而骄，自遗（yí）其咎。功成身退，天之道。\n【第十章】载（zài）营魄抱一，能无离乎？专气致柔，能婴儿乎？涤除玄览，能无疵乎？爱民治国，能无知（zhì）乎？天门开阖（hé），能无雌乎？明白四达，能无为乎？生之、畜（xù）之，生而不有，为而不恃，长（zhǎng）而不宰，是谓玄德。\n【第十一章】三十辐共一毂（gǔ），当其无，有车之用。埏埴（shān zhí）以为器，当其无，有器之用。凿户牖（yǒu）以为室，当其无，有室之用。故有之以为利，无之以为用。\n【第十二章】 五色令人目盲，五音令人耳聋，五味令人口爽，驰骋畋（tián）猎令人心发狂，难得之货令人行妨。是以圣人为腹不为目，故去彼取此。\n【第十三章】宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患！故贵以身为天下，若可寄天下；爱以身为天下，若可托天下。\n【第十四章】视之不见名曰夷，听之不闻名曰希，搏之不得名曰微。此三者不可致诘（jié），故混（hùn）而为一。其上不皦（jiǎo皎），其下不昧。绳绳(mǐn mǐn )不可名，复归于无物，是谓无状之状，无物之象。是谓惚恍。迎之不见其首，随之不见其后。执古之道，以御今之有，能知古始，是谓道纪。\n【第十五章】古之善为士者，微妙玄通，深不可识。夫唯不可识，故强(qiǎng)为之容。豫焉若冬涉川，犹兮若畏四邻，俨兮其若容，涣兮若冰之将释，敦兮其若朴，旷兮其若谷，混兮其若浊。孰能浊以静之徐清？孰能安以久动之徐生？保此道者不欲盈，夫唯不盈，故能蔽不新成。\n【第十六章】致虚极，守静笃（dǔ），万物并作，吾以观复。夫物芸芸，各复归其根。归根曰静，是谓复命。复命曰常，知常曰明，不知常，妄作，凶。知常容，容乃公，公乃王（wàng），王（wàng）乃天，天乃道，道乃久，没（mò）身不殆。\n【第十七章】太上，下知有之。其次，亲而誉之。其次，畏之。其次，侮之。信不足焉，有不信焉。悠兮其贵言。功成事遂，百姓皆谓我自然。\n【第十八章】大道废，有仁义；慧智出，有大伪；六亲不和，有孝慈；国家昏乱，有忠臣。\n【第十九章】绝圣弃智，民利百倍；绝仁弃义，民复孝慈；绝巧弃利，盗贼无有。此三者，以为文不足，故令有所属，见（xiàn）素抱朴，少私寡欲。\n【第二十章】绝学无忧。唯之与阿（ē），相去几何？善之与恶，相去若何？人之所畏，不可不畏。荒兮其未央哉！众人熙熙，如享太牢，如春登台。我独泊兮其未兆，如婴儿之未孩。傫傫（lěi）兮若无所归。众人皆有余，而我独若遗。我愚人之心也哉！沌沌兮！俗人昭昭，我独昏昏；俗人察察，我独闷闷。澹（dàn）兮其若海，飂（liù）兮若无止。众人皆有以，而我独顽似鄙。我独异于人，而贵食(sì)母。\n【第二十一章】孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物。窈（yǎo）兮冥兮，其中有精；其精甚真，其中有信。自古及今，其名不去，以阅众甫。吾何以知众甫之状哉？以此。\n【第二十二章】曲则全，枉则直，洼则盈，敝则新，少则得，多则惑。是以圣人抱一，为天下式。不自见（xiàn）故明，不自是故彰，不自伐故有功，不自矜故长。夫唯不争，故天下莫能与之争。古之所谓曲则全者，岂虚言哉！诚全而归之。\n【第二十三章】希言自然。故飘风不终朝（zhāo），骤雨不终日。孰为此者？天地。天地尚不能久，而况于人乎？故从事于道者，道者同于道，德者同于德，失者同于失。同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉。\n【第二十四章】企者不立，跨者不行，自见（xiàn）者不明，自是者不彰，自伐者无功，自矜者不长。其在道也，曰余食赘（zhuì）行。物或恶（wù）之，故有道者不处（chǔ）。\n【第二十五章】有物混（hùn）成，先天地生。寂兮寥兮，独立不改，周行而不殆，可以为天下母。吾不知其名，字之曰道，强(qiǎng)为之名曰大。大曰逝，逝曰远，远曰反。故道大，天大，地大，王亦大。域中有四大，而王居其一焉。人法地，地法天，天法道，道法自然。\n【第二十六章】重为轻根，静为躁君。是以圣人终日行不离辎（zī）重。虽有荣观（guàn），燕处超然，奈何万乘（shèng）之主，而以身轻天下？轻则失本，躁则失君。\n【第二十七章】善行无辙迹，善言无瑕谪(xiá zhé)，善数（shǔ）不用筹策，善闭无关楗（jiàn）而不可开，善结无绳约而不可解。是以圣人常善救人，故无弃人；常善救物，故无弃物，是谓袭明。故善人者，不善人之师；不善人者，善人之资。不贵其师，不爱其资，虽智大迷，是谓要妙。\n【第二十八章】知其雄，守其雌，为天下溪。为天下溪，常德不离，复归于婴儿。知其白，守其黑，为天下式。为天下式，常德不忒（tè），复归于无极。知其荣，守其辱，为天下谷。为天下谷，常德乃足，复归于朴。朴散则为器，圣人用之则为官长（zhǎng）。故大制不割。\n【第二十九章】将欲取天下而为之，吾见其不得已。天下神器，不可为也。为者败之，执者失之。故物或行或随，或歔（xū）或吹，或强或羸（léi），或挫或隳（huī）。是以圣人去甚，去奢，去泰。\n【第三十章】以道佐人主者，不以兵强天下，其事好（hào）还。师之所处，荆棘生焉。大军之后，必有凶年。善有果而已，不敢以取强。果而勿矜，果而勿伐，果而勿骄，果而不得已，果而勿强。物壮则老，是谓不道，不道早已。\n【第三十一章】夫佳兵者，不祥之器。物或恶（wù）之，故有道者不处（chǔ）。君子居则贵左，用兵则贵右。兵者，不祥之器，非君子之器。不得已而用之，恬淡为上，胜而不美。而美之者，是乐(yào)杀人。夫乐(yào)杀人者，则不可以得志于天下矣。吉事尚左，凶事尚右。偏将军居左，上将军居右，言以丧（sāng）礼处之。杀人之众，以哀悲泣之，战胜，以丧礼处之。\n【第三十二章】道常无名，朴虽小，天下莫能臣也。侯王若能守之，万物将自宾。天地相合以降甘露，民莫之令而自均。始制有名，名亦既有，夫亦将知止。知止可以不殆。譬道之在天下，犹川谷之于江海。\n【第三十三章】知人者智，自知者明。胜人者有力，自胜者强。知足者富，强行者有志，不失其所者久，死而不亡者寿。\n【第三十四章】大道泛兮，其可左右。万物恃之而生而不辞，功成不名有，衣养万物而不为主，常无欲，可名于小；万物归焉而不为主，可名为大。以其终不自为大，故能成其大。\n【第三十五章】执大象，天下往；往而不害，安平太。乐（yuè）与饵，过客止。道之出口，淡乎其无味，视之不足见（jiàn），听之不足闻，用之不足既。\n【第三十六章】将欲歙（xī）之，必固张之；将欲弱之，必固强之；将欲废之，必固兴之；将欲夺之，必固与之，是谓微明。柔弱胜刚强。鱼不可脱于渊，国之利器不可以示人。\n【第三十七章】道常无为而无不为，侯王若能守之，万物将自化。化而欲作，吾将镇之以无名之朴。无名之朴，夫亦将无欲。不欲以静，天下将自定。\n【第三十八章】上德不德，是以有德；下德不失德，是以无德。上德无为而无以为，下德为之而有以为。上仁为之而无以为，上义为之而有以为，上礼为之而莫之应，则攘(rǎng)臂而扔之。故失道而后德，失德而后仁，失仁而后义，失义而后礼。夫礼者，忠信之薄(bó)而乱之首。前识者，道之华而愚之始。是以大丈夫处其厚，不居其薄(bó)；处其实，不居其华。故去彼取此。\n【第三十九章】昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下贞。其致之。天无以清将恐裂，地无以宁将恐发（fèi，“发”通“废”），神无以灵将恐歇，谷无以盈将恐竭，万物无以生将恐灭，侯王无以贵高将恐蹶（jué）。故贵以贱为本，高以下为基。是以侯王自谓孤寡不穀（谷gǔ）。此非以贱为本邪（yé）？非乎？故致数（shuò）舆（yù）无舆。不欲琭（lù）琭如玉，珞（luò）珞如石。\n【第四十章】反者，道之动；弱者，道之用。天下万物生于有，有生于无。\n【第四十一章】 上士闻道，勤而行之；中士闻道，若存若亡；下士闻道，大笑之，不笑不足以为道。故建言有之：明道若昧，进道若退，夷道若颣（lèi）。上德若谷，大白若辱，广德若不足，建德若偷，质真若渝（yú）。大方无隅（yú），大器晚成，大音希声，大象无形。道隐无名，夫唯道善贷且成。\n【第四十二章】道生一，一生二，二生三，三生万物。万物负阴而抱阳，冲气以为和。人之所恶（wù），唯孤寡不穀（谷gǔ），而王公以为称（chēng）。故物，或损之而益，或益之而损。人之所教（jiào），我亦教之。强梁者不得其死，吾将以为教父。\n【第四十三章】天下之至柔，驰骋天下之至坚，无有入无间，吾是以知无为之有益。不言之教，无为之益，天下希及之。\n【第四十四章】名与身孰亲？身与货孰多？得与亡孰病？ 是故甚爱必大费，多藏必厚亡。知足不辱，知止不殆，可以长久。\n【第四十五章】大成若缺，其用不弊。大盈若冲，其用不穷。大直若屈，大巧若拙，大辩若讷。躁胜寒，静胜热。清静为天下正。\n【第四十六章】天下有道，却走马以粪；天下无道，戎马生于郊。祸莫大于不知足，咎莫大于欲得，故知足之足，常足矣。\n【第四十七章】不出户，知天下；不窥牖，见天道。其出弥远，其知弥少。是以圣人不行而知，不见而名，不为而成。\n【第四十八章】为学日益，为道日损。损之又损，以至于无为，无为而无不为。取天下常以无事，及其有事，不足以取天下。\n【第四十九章】圣人无常心，以百姓心为心。善者，吾善之；不善者，吾亦善之，德善。信者，吾信之；不信者，吾亦信之，德信。圣人在天下歙歙（xīxī），为天下浑其心。（百姓皆注其耳目），圣人皆孩之。\n【第五十章】出生入死。生之徒十有三，死之徒十有三。人之生动之死地，亦十有三。夫何故？以其生生之厚。盖闻善摄生者，陆行不遇兕（sì）虎，入军不被（pī）甲兵，兕无所投其角，虎无所措其爪（zhǎo），兵无所容其刃。夫何故？以其无死地。\n【第五十一章】道生之，德畜（xù）之，物形之，势成之。是以万物莫不尊道而贵德。道之尊，德之贵，夫莫之命而常自然。故道生之，德畜之。长之、育之、亭之、毒之、养之、覆之。生而不有，为而不恃，长（zhǎng）而不宰，是谓玄德。\n【第五十二章】天下有始，以为天下母。既得其母，以知其子；既知其子，复守其母，没（mò）身不殆。塞（sè）其兑，闭其门，终身不勤。开其兑，济其事，终身不救。见（jiàn）小曰明，守柔曰强。用其光，复归其明，无遗身殃，是为习常。\n【第五十三章】使我介然有知，行于大道，唯施（迤yí）是畏。大道甚夷，而民好径。朝（cháo）甚除，田甚芜，仓甚虚。服文彩，带利剑，厌饮食，财货有余，是为盗夸。非道也哉！\n【第五十四章】善建者不拔，善抱者不脱，子孙以祭祀不辍。修之于身，其德乃真；修之于家，其德乃余；修之于乡，其德乃长（zhǎng）；修之于国，其德乃丰；修之于天下，其德乃普。故以身观身，以家观家，以乡观乡，以国观国，以天下观天下。吾何以知天下然哉？以此。\n【第五十五章】 含德之厚，比于赤子。蜂虿（chài）虺（huǐ）蛇不螫(shì)，猛兽不据，攫(jué)鸟不搏。骨弱筋柔而握固。未知牝牡之合而全作，精之至也。终日号而不嗄（shà），和之至也。知和曰常，知常曰明，益生曰祥，心使气曰强。物壮则老，谓之不道，不道早已。\n【第五十六章】知（zhì）者不言，言者不知（zhì）。塞（sè）其兑，闭其门，挫其锐；解其纷，和其光，同其尘，是谓玄同。故不可得而亲，不可得而疏；不可得而利，不可得而害；不可得而贵，不可得而贱，故为天下贵。\n【第五十七章】以正治国，以奇用兵，以无事取天下。吾何以知其然哉？以此。天下多忌讳，而民弥贫；民多利器，国家滋昏；人多伎（jì）巧，奇物滋起；法令滋彰，盗贼多有。故圣人云：“我无为而民自化，我好静而民自正，我无事而民自富，我无欲而民自朴。”\n【第五十八章】其政闷闷，其民淳淳；其政察察，其民缺缺。祸兮福之所倚，福兮祸之所伏。孰知其极？其无正。正复为奇，善复为妖，人之迷，其日固久。是以圣人方而不割，廉而不刿（guì），直而不肆，光而不耀。\n【第五十九章】治人事天莫若啬（sè）。夫唯啬，是谓早服。早服谓之重(chóng)积德，重(chóng)积德则无不克，无不克则莫知其极，莫知其极，可以有国。有国之母，可以长久。是谓深根固柢（dǐ），长生久视之道。\n【第六十章】治大国若烹小鲜。以道莅（lì）天下，其鬼不神。非其鬼不神，其神不伤人；非其神不伤人，圣人亦不伤人。夫两不相伤，故德交归焉。\n【第六十一章】大国者下流。天下之交，天下之牝。牝常以静胜牡，以静为下。故大国以下小国，则取小国；小国以下大国，则取大国。故或下以取，或下而取。大国不过欲兼畜（xù）人，小国不过欲入事人，夫两者各得其所欲，大者宜为下。\n【第六十二章】道者万物之奥，善人之宝，不善人之所保。美言可以市，尊行可以加人。人之不善，何弃之有！故立天子，置三公，虽有拱璧以先驷马，不如坐进此道。古之所以贵此道者何？不曰以求得，有罪以免邪（yé）？故为天下贵。\n【第六十三章】为无为，事无事，味无味。大小多少，报怨以德。图难于其易，为大于其细。天下难事必作于易，天下大事必作于细，是以圣人终不为大，故能成其大。夫轻诺必寡信，多易必多难，是以圣人犹难之。故终无难矣。\n【第六十四章】其安易持，其未兆易谋，其脆易泮（pàn），其微易散。为之于未有，治之于未乱。合抱之木，生于毫末；九层之台，起于累土；千里之行，始于足下。为者败之，执者失之。是以圣人无为，故无败；无执，故无失。民之从事，常于几成而败之。慎终如始，则无败事。是以圣人欲不欲，不贵难得之货。学不学，复众人之所过。以辅万物之自然，而不敢为。\n【第六十五章】古之善为道者，非以明民，将以愚之。民之难治，以其智多。故以智治国，国之贼；不以智治国，国之福。知此两者，亦稽（jī）式。常知稽式，是谓玄德。玄德深矣，远矣，与物反矣，然后乃至大顺。\n【第六十六章】江海所以能为百谷王者，以其善下之，故能为百谷王。是以欲上民，必以言下之；欲先民，必以身后之。是以圣人处上而民不重，处前而民不害，是以天下乐推而不厌。以其不争，故天下莫能与之争。\n【第六十七章】天下皆谓我道大，似不肖（xiào）。夫唯大，故似不肖。若肖，久矣其细也夫。我有三宝，持而保之。一曰慈，二曰俭，三曰不敢为天下先。慈，故能勇；俭，故能广；不敢为天下先，故能成器长（zhǎng）。今舍慈且勇，舍俭且广，舍后且先，死矣！夫慈，以战则胜，以守则固，天将救之，以慈卫之。\n【第六十八章】善为士者不武，善战者不怒，善胜敌者不与，善用人者为之下。是谓不争之德，是谓用人之力，是谓配天古之极。\n【第六十九章】用兵有言，吾不敢为主而为客，不敢进寸而退尺。是谓行（xíng）无行（háng），攘(rǎng)无臂，扔无敌，执无兵。祸莫大于轻敌，轻敌几丧吾宝。故抗兵相加，哀者胜矣。\n【第七十章】吾言甚易知，甚易行，天下莫能知，莫能行。言有宗，事有君。夫唯无知，是以不我知。知我者希，则我者贵，是以圣人被（pī，“被”同“披”）褐怀玉。\n【第七十一章】知不知，上；不知知，病。夫唯病病，是以不病。圣人不病，以其病病，是以不病。\n【第七十二章】民不畏威，则大威至。无狎（xiá）其所居，无厌（yà，“厌”同“压”）其所生。夫唯不厌（yà，“厌”同“压”），是以不厌(yàn)。是以圣人自知，不自见（xiàn）；自爱，不自贵。故去彼取此。\n【第七十三章】勇于敢则杀，勇于不敢则活。此两者，或利或害。天之所恶（wù），孰知其故？是以圣人犹难之。天之道，不争而善胜，不言而善应，不召而自来，繟（chǎn）然而善谋。天网恢恢，疏而不失。\n【第七十四章】民不畏死，奈何以死惧之！若使民常畏死，而为奇者，吾得执而杀之，孰敢？常有司杀者杀，夫代司杀者杀，是谓代大匠斫（zhuó）。夫代大匠斫者，希有不伤其手矣。\n【第七十五章】民之饥，以其上食税之多，是以饥。民之难治，以其上之有为，是以难治。民之轻死，以其求生之厚，是以轻死。夫唯无以生为者，是贤于贵生。\n【第七十六章】人之生也柔弱，其死也坚强。万物草木之生也柔脆，其死也枯槁。故坚强者死之徒，柔弱者生之徒。是以兵强则不胜，木强则兵。强大处下，柔弱处上。\n【第七十七章】天之道，其犹张弓与！高者抑之，下者举之；有余者损之，不足者补之。天之道，损有余而补不足。人之道则不然，损不足以奉有余。孰能有余以奉天下？唯有道者。是以圣人为而不恃，功成而不处，其不欲见（xiàn）贤。\n【第七十八章】天下莫柔弱于水，而攻坚强者莫之能胜，其无以易之。弱之胜强，柔之胜刚，天下莫不知，莫能行。是以圣人云，受国之垢，是谓社稷主；受国不祥，是为天下王。正言若反。\n【第七十九章】和大怨，必有余怨，安可以为善？是以圣人执左契，而不责于人。有德司契，无德司彻。天道无亲，常与善人。\n【第八十章】小国寡民，使有什伯（bǎi）之器而不用，使民重（zhòng）死而不远徙(xí)。虽有舟舆，无所乘之；虽有甲兵，无所陈之；使人复结绳而用之。甘其食，美其服，安其居，乐其俗。邻国相望，鸡犬之声相闻，民至老死不相往来。\n【第八十一章】信言不美，美言不信；善者不辩，辩者不善；知（zhì）者不博，博者不知（zhì）。圣人不积，既以为人，己愈有；既以与人，己愈多。天之道，利而不害。圣人之道，为而不争。\n","wordCount":"7705","inLanguage":"en","datePublished":"2025-03-20T00:00:00Z","dateModified":"2025-03-20T00:00:00Z","author":{"@type":"Person","name":"Joey"},"mainEntityOfPage":{"@type":"WebPage","@id":"https://joeyzheng.tech/posts/%E9%81%93%E5%BE%B7%E7%BB%8F/"},"publisher":{"@type":"Organization","name":"黄庄以北","logo":{"@type":"ImageObject","url":"https://joeyzheng.tech/favicon.png"}}}</script></head><body class=dark id=top><script>localStorage.getItem("pref-theme")==="light"&&document.body.classList.remove("dark")</script><header class=header><nav class=nav><div class=logo><a href=https://joeyzheng.tech/ accesskey=h title="黄庄以北 (Alt + H)">黄庄以北</a><div class=logo-switches><button id=theme-toggle accesskey=t title="(Alt + T)" aria-label="Toggle theme"><svg id="moon" xmlns="http://www.w3.org/2000/svg" width="24" height="18" viewBox="0 0 24 24" fill="none" stroke="currentcolor" stroke-width="2" stroke-linecap="round" stroke-linejoin="round"><path d="M21 12.79A9 9 0 1111.21 3 7 7 0 0021 12.79z"/></svg><svg id="sun" xmlns="http://www.w3.org/2000/svg" width="24" height="18" viewBox="0 0 24 24" fill="none" stroke="currentcolor" stroke-width="2" stroke-linecap="round" stroke-linejoin="round"><circle cx="12" cy="12" r="5"/><line x1="12" y1="1" x2="12" y2="3"/><line x1="12" y1="21" x2="12" y2="23"/><line x1="4.22" y1="4.22" x2="5.64" y2="5.64"/><line x1="18.36" y1="18.36" x2="19.78" y2="19.78"/><line x1="1" y1="12" x2="3" y2="12"/><line x1="21" y1="12" x2="23" y2="12"/><line x1="4.22" y1="19.78" x2="5.64" y2="18.36"/><line x1="18.36" y1="5.64" x2="19.78" y2="4.22"/></svg></button></div></div><ul id=menu><li><a href=https://joeyzheng.tech/categories/ title=categories><span>categories</span></a></li><li><a href=https://joeyzheng.tech/tags/ title=tags><span>tags</span></a></li><li><a href=https://joeyzheng.tech/ title=joeyzheng.tech><span>joeyzheng.tech</span>&nbsp;<svg fill="none" shape-rendering="geometricPrecision" stroke="currentcolor" stroke-linecap="round" stroke-linejoin="round" stroke-width="2.5" viewBox="0 0 24 24" height="12" width="12"><path d="M18 13v6a2 2 0 01-2 2H5a2 2 0 01-2-2V8a2 2 0 012-2h6"/><path d="M15 3h6v6"/><path d="M10 14 21 3"/></svg></a></li></ul></nav></header><main class=main><article class=post-single><header class=post-header><div class=breadcrumbs><a href=https://joeyzheng.tech/>Home</a>&nbsp;»&nbsp;<a href=https://joeyzheng.tech/posts/>Posts</a></div><h1 class="post-title entry-hint-parent">道德经</h1><div class=post-meta><span title='2025-03-20 00:00:00 +0000 UTC'>March 20, 2025</span>&nbsp;·&nbsp;16 min&nbsp;·&nbsp;7705 words&nbsp;·&nbsp;Joey</div></header><div class=post-content><p>【第一章】道可道，非常道；名可名，非常名。无名天地之始，有名万物之母。故常无欲，以观其妙；常有欲，以观其徼（jiào）。此两者同出而异名，同谓之玄，玄之又玄，众妙之门。</p><p>【第二章】天下皆知美之为美，斯恶（è）已；皆知善之为善，斯不善已。故有无相生，难易相成，长短相较，高下相倾，音声相和（hè），前后相随。是以圣人处无为之事，行不言之教，万物作焉而不辞，生而不有，为而不恃，功成而弗居。夫（fú）唯弗居，是以不去。</p><p>【第三章】不尚贤，使民不争；不贵难得之货，使民不为盗；不见（xiàn）可欲，使民心不乱。是以圣人之治，虚其心，实其腹；弱其志，强其骨。常使民无知无欲，使夫（fú）智者不敢为也。为无为，则无不治。</p><p>【第四章】道冲而用之或不盈，渊兮似万物之宗。挫其锐，解其纷，和其光，同其尘。湛兮似或存，吾不知谁之子，象帝之先。</p><p>【第五章】天地不仁，以万物为刍（chú）狗；圣人不仁，以百姓为刍狗。天地之间，其犹橐龠（tuóyuè）乎？虚而不屈，动而愈出。多言数（shuò）穷，不如守中。</p><p>【第六章】谷神不死，是谓玄牝（pìn），玄牝之门，是谓天地根。绵绵若存，用之不勤。</p><p>【第七章】天长地久。天地所以能长且久者，以其不自生，故能长生。是以圣人后其身而身先，外其身而身存。非以其无私邪（yé）？故能成其私。</p><p>【第八章】上善若水。水善利万物而不争，处众人之所恶（wù），故几（jī）于道。居善地，心善渊，与善仁，言善信，正善治，事善能，动善时。夫唯不争，故无尤。</p><p>【第九章】持而盈之，不如其已。揣(chuǎi)而锐之，不可长保。金玉满堂，莫之能守。富贵而骄，自遗（yí）其咎。功成身退，天之道。</p><p>【第十章】载（zài）营魄抱一，能无离乎？专气致柔，能婴儿乎？涤除玄览，能无疵乎？爱民治国，能无知（zhì）乎？天门开阖（hé），能无雌乎？明白四达，能无为乎？生之、畜（xù）之，生而不有，为而不恃，长（zhǎng）而不宰，是谓玄德。</p><p>【第十一章】三十辐共一毂（gǔ），当其无，有车之用。埏埴（shān zhí）以为器，当其无，有器之用。凿户牖（yǒu）以为室，当其无，有室之用。故有之以为利，无之以为用。</p><p>【第十二章】 五色令人目盲，五音令人耳聋，五味令人口爽，驰骋畋（tián）猎令人心发狂，难得之货令人行妨。是以圣人为腹不为目，故去彼取此。</p><p>【第十三章】宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患！故贵以身为天下，若可寄天下；爱以身为天下，若可托天下。</p><p>【第十四章】视之不见名曰夷，听之不闻名曰希，搏之不得名曰微。此三者不可致诘（jié），故混（hùn）而为一。其上不皦（jiǎo皎），其下不昧。绳绳(mǐn mǐn )不可名，复归于无物，是谓无状之状，无物之象。是谓惚恍。迎之不见其首，随之不见其后。执古之道，以御今之有，能知古始，是谓道纪。</p><p>【第十五章】古之善为士者，微妙玄通，深不可识。夫唯不可识，故强(qiǎng)为之容。豫焉若冬涉川，犹兮若畏四邻，俨兮其若容，涣兮若冰之将释，敦兮其若朴，旷兮其若谷，混兮其若浊。孰能浊以静之徐清？孰能安以久动之徐生？保此道者不欲盈，夫唯不盈，故能蔽不新成。</p><p>【第十六章】致虚极，守静笃（dǔ），万物并作，吾以观复。夫物芸芸，各复归其根。归根曰静，是谓复命。复命曰常，知常曰明，不知常，妄作，凶。知常容，容乃公，公乃王（wàng），王（wàng）乃天，天乃道，道乃久，没（mò）身不殆。</p><p>【第十七章】太上，下知有之。其次，亲而誉之。其次，畏之。其次，侮之。信不足焉，有不信焉。悠兮其贵言。功成事遂，百姓皆谓我自然。</p><p>【第十八章】大道废，有仁义；慧智出，有大伪；六亲不和，有孝慈；国家昏乱，有忠臣。</p><p>【第十九章】绝圣弃智，民利百倍；绝仁弃义，民复孝慈；绝巧弃利，盗贼无有。此三者，以为文不足，故令有所属，见（xiàn）素抱朴，少私寡欲。</p><p>【第二十章】绝学无忧。唯之与阿（ē），相去几何？善之与恶，相去若何？人之所畏，不可不畏。荒兮其未央哉！众人熙熙，如享太牢，如春登台。我独泊兮其未兆，如婴儿之未孩。傫傫（lěi）兮若无所归。众人皆有余，而我独若遗。我愚人之心也哉！沌沌兮！俗人昭昭，我独昏昏；俗人察察，我独闷闷。澹（dàn）兮其若海，飂（liù）兮若无止。众人皆有以，而我独顽似鄙。我独异于人，而贵食(sì)母。</p><p>【第二十一章】孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物。窈（yǎo）兮冥兮，其中有精；其精甚真，其中有信。自古及今，其名不去，以阅众甫。吾何以知众甫之状哉？以此。</p><p>【第二十二章】曲则全，枉则直，洼则盈，敝则新，少则得，多则惑。是以圣人抱一，为天下式。不自见（xiàn）故明，不自是故彰，不自伐故有功，不自矜故长。夫唯不争，故天下莫能与之争。古之所谓曲则全者，岂虚言哉！诚全而归之。</p><p>【第二十三章】希言自然。故飘风不终朝（zhāo），骤雨不终日。孰为此者？天地。天地尚不能久，而况于人乎？故从事于道者，道者同于道，德者同于德，失者同于失。同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉。</p><p>【第二十四章】企者不立，跨者不行，自见（xiàn）者不明，自是者不彰，自伐者无功，自矜者不长。其在道也，曰余食赘（zhuì）行。物或恶（wù）之，故有道者不处（chǔ）。</p><p>【第二十五章】有物混（hùn）成，先天地生。寂兮寥兮，独立不改，周行而不殆，可以为天下母。吾不知其名，字之曰道，强(qiǎng)为之名曰大。大曰逝，逝曰远，远曰反。故道大，天大，地大，王亦大。域中有四大，而王居其一焉。人法地，地法天，天法道，道法自然。</p><p>【第二十六章】重为轻根，静为躁君。是以圣人终日行不离辎（zī）重。虽有荣观（guàn），燕处超然，奈何万乘（shèng）之主，而以身轻天下？轻则失本，躁则失君。</p><p>【第二十七章】善行无辙迹，善言无瑕谪(xiá zhé)，善数（shǔ）不用筹策，善闭无关楗（jiàn）而不可开，善结无绳约而不可解。是以圣人常善救人，故无弃人；常善救物，故无弃物，是谓袭明。故善人者，不善人之师；不善人者，善人之资。不贵其师，不爱其资，虽智大迷，是谓要妙。</p><p>【第二十八章】知其雄，守其雌，为天下溪。为天下溪，常德不离，复归于婴儿。知其白，守其黑，为天下式。为天下式，常德不忒（tè），复归于无极。知其荣，守其辱，为天下谷。为天下谷，常德乃足，复归于朴。朴散则为器，圣人用之则为官长（zhǎng）。故大制不割。</p><p>【第二十九章】将欲取天下而为之，吾见其不得已。天下神器，不可为也。为者败之，执者失之。故物或行或随，或歔（xū）或吹，或强或羸（léi），或挫或隳（huī）。是以圣人去甚，去奢，去泰。</p><p>【第三十章】以道佐人主者，不以兵强天下，其事好（hào）还。师之所处，荆棘生焉。大军之后，必有凶年。善有果而已，不敢以取强。果而勿矜，果而勿伐，果而勿骄，果而不得已，果而勿强。物壮则老，是谓不道，不道早已。</p><p>【第三十一章】夫佳兵者，不祥之器。物或恶（wù）之，故有道者不处（chǔ）。君子居则贵左，用兵则贵右。兵者，不祥之器，非君子之器。不得已而用之，恬淡为上，胜而不美。而美之者，是乐(yào)杀人。夫乐(yào)杀人者，则不可以得志于天下矣。吉事尚左，凶事尚右。偏将军居左，上将军居右，言以丧（sāng）礼处之。杀人之众，以哀悲泣之，战胜，以丧礼处之。</p><p>【第三十二章】道常无名，朴虽小，天下莫能臣也。侯王若能守之，万物将自宾。天地相合以降甘露，民莫之令而自均。始制有名，名亦既有，夫亦将知止。知止可以不殆。譬道之在天下，犹川谷之于江海。</p><p>【第三十三章】知人者智，自知者明。胜人者有力，自胜者强。知足者富，强行者有志，不失其所者久，死而不亡者寿。</p><p>【第三十四章】大道泛兮，其可左右。万物恃之而生而不辞，功成不名有，衣养万物而不为主，常无欲，可名于小；万物归焉而不为主，可名为大。以其终不自为大，故能成其大。</p><p>【第三十五章】执大象，天下往；往而不害，安平太。乐（yuè）与饵，过客止。道之出口，淡乎其无味，视之不足见（jiàn），听之不足闻，用之不足既。</p><p>【第三十六章】将欲歙（xī）之，必固张之；将欲弱之，必固强之；将欲废之，必固兴之；将欲夺之，必固与之，是谓微明。柔弱胜刚强。鱼不可脱于渊，国之利器不可以示人。</p><p>【第三十七章】道常无为而无不为，侯王若能守之，万物将自化。化而欲作，吾将镇之以无名之朴。无名之朴，夫亦将无欲。不欲以静，天下将自定。</p><p>【第三十八章】上德不德，是以有德；下德不失德，是以无德。上德无为而无以为，下德为之而有以为。上仁为之而无以为，上义为之而有以为，上礼为之而莫之应，则攘(rǎng)臂而扔之。故失道而后德，失德而后仁，失仁而后义，失义而后礼。夫礼者，忠信之薄(bó)而乱之首。前识者，道之华而愚之始。是以大丈夫处其厚，不居其薄(bó)；处其实，不居其华。故去彼取此。</p><p>【第三十九章】昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下贞。其致之。天无以清将恐裂，地无以宁将恐发（fèi，“发”通“废”），神无以灵将恐歇，谷无以盈将恐竭，万物无以生将恐灭，侯王无以贵高将恐蹶（jué）。故贵以贱为本，高以下为基。是以侯王自谓孤寡不穀（谷gǔ）。此非以贱为本邪（yé）？非乎？故致数（shuò）舆（yù）无舆。不欲琭（lù）琭如玉，珞（luò）珞如石。</p><p>【第四十章】反者，道之动；弱者，道之用。天下万物生于有，有生于无。</p><p>【第四十一章】 上士闻道，勤而行之；中士闻道，若存若亡；下士闻道，大笑之，不笑不足以为道。故建言有之：明道若昧，进道若退，夷道若颣（lèi）。上德若谷，大白若辱，广德若不足，建德若偷，质真若渝（yú）。大方无隅（yú），大器晚成，大音希声，大象无形。道隐无名，夫唯道善贷且成。</p><p>【第四十二章】道生一，一生二，二生三，三生万物。万物负阴而抱阳，冲气以为和。人之所恶（wù），唯孤寡不穀（谷gǔ），而王公以为称（chēng）。故物，或损之而益，或益之而损。人之所教（jiào），我亦教之。强梁者不得其死，吾将以为教父。</p><p>【第四十三章】天下之至柔，驰骋天下之至坚，无有入无间，吾是以知无为之有益。不言之教，无为之益，天下希及之。</p><p>【第四十四章】名与身孰亲？身与货孰多？得与亡孰病？ 是故甚爱必大费，多藏必厚亡。知足不辱，知止不殆，可以长久。</p><p>【第四十五章】大成若缺，其用不弊。大盈若冲，其用不穷。大直若屈，大巧若拙，大辩若讷。躁胜寒，静胜热。清静为天下正。</p><p>【第四十六章】天下有道，却走马以粪；天下无道，戎马生于郊。祸莫大于不知足，咎莫大于欲得，故知足之足，常足矣。</p><p>【第四十七章】不出户，知天下；不窥牖，见天道。其出弥远，其知弥少。是以圣人不行而知，不见而名，不为而成。</p><p>【第四十八章】为学日益，为道日损。损之又损，以至于无为，无为而无不为。取天下常以无事，及其有事，不足以取天下。</p><p>【第四十九章】圣人无常心，以百姓心为心。善者，吾善之；不善者，吾亦善之，德善。信者，吾信之；不信者，吾亦信之，德信。圣人在天下歙歙（xīxī），为天下浑其心。（百姓皆注其耳目），圣人皆孩之。</p><p>【第五十章】出生入死。生之徒十有三，死之徒十有三。人之生动之死地，亦十有三。夫何故？以其生生之厚。盖闻善摄生者，陆行不遇兕（sì）虎，入军不被（pī）甲兵，兕无所投其角，虎无所措其爪（zhǎo），兵无所容其刃。夫何故？以其无死地。</p><p>【第五十一章】道生之，德畜（xù）之，物形之，势成之。是以万物莫不尊道而贵德。道之尊，德之贵，夫莫之命而常自然。故道生之，德畜之。长之、育之、亭之、毒之、养之、覆之。生而不有，为而不恃，长（zhǎng）而不宰，是谓玄德。</p><p>【第五十二章】天下有始，以为天下母。既得其母，以知其子；既知其子，复守其母，没（mò）身不殆。塞（sè）其兑，闭其门，终身不勤。开其兑，济其事，终身不救。见（jiàn）小曰明，守柔曰强。用其光，复归其明，无遗身殃，是为习常。</p><p>【第五十三章】使我介然有知，行于大道，唯施（迤yí）是畏。大道甚夷，而民好径。朝（cháo）甚除，田甚芜，仓甚虚。服文彩，带利剑，厌饮食，财货有余，是为盗夸。非道也哉！</p><p>【第五十四章】善建者不拔，善抱者不脱，子孙以祭祀不辍。修之于身，其德乃真；修之于家，其德乃余；修之于乡，其德乃长（zhǎng）；修之于国，其德乃丰；修之于天下，其德乃普。故以身观身，以家观家，以乡观乡，以国观国，以天下观天下。吾何以知天下然哉？以此。</p><p>【第五十五章】 含德之厚，比于赤子。蜂虿（chài）虺（huǐ）蛇不螫(shì)，猛兽不据，攫(jué)鸟不搏。骨弱筋柔而握固。未知牝牡之合而全作，精之至也。终日号而不嗄（shà），和之至也。知和曰常，知常曰明，益生曰祥，心使气曰强。物壮则老，谓之不道，不道早已。</p><p>【第五十六章】知（zhì）者不言，言者不知（zhì）。塞（sè）其兑，闭其门，挫其锐；解其纷，和其光，同其尘，是谓玄同。故不可得而亲，不可得而疏；不可得而利，不可得而害；不可得而贵，不可得而贱，故为天下贵。</p><p>【第五十七章】以正治国，以奇用兵，以无事取天下。吾何以知其然哉？以此。天下多忌讳，而民弥贫；民多利器，国家滋昏；人多伎（jì）巧，奇物滋起；法令滋彰，盗贼多有。故圣人云：“我无为而民自化，我好静而民自正，我无事而民自富，我无欲而民自朴。”</p><p>【第五十八章】其政闷闷，其民淳淳；其政察察，其民缺缺。祸兮福之所倚，福兮祸之所伏。孰知其极？其无正。正复为奇，善复为妖，人之迷，其日固久。是以圣人方而不割，廉而不刿（guì），直而不肆，光而不耀。</p><p>【第五十九章】治人事天莫若啬（sè）。夫唯啬，是谓早服。早服谓之重(chóng)积德，重(chóng)积德则无不克，无不克则莫知其极，莫知其极，可以有国。有国之母，可以长久。是谓深根固柢（dǐ），长生久视之道。</p><p>【第六十章】治大国若烹小鲜。以道莅（lì）天下，其鬼不神。非其鬼不神，其神不伤人；非其神不伤人，圣人亦不伤人。夫两不相伤，故德交归焉。</p><p>【第六十一章】大国者下流。天下之交，天下之牝。牝常以静胜牡，以静为下。故大国以下小国，则取小国；小国以下大国，则取大国。故或下以取，或下而取。大国不过欲兼畜（xù）人，小国不过欲入事人，夫两者各得其所欲，大者宜为下。</p><p>【第六十二章】道者万物之奥，善人之宝，不善人之所保。美言可以市，尊行可以加人。人之不善，何弃之有！故立天子，置三公，虽有拱璧以先驷马，不如坐进此道。古之所以贵此道者何？不曰以求得，有罪以免邪（yé）？故为天下贵。</p><p>【第六十三章】为无为，事无事，味无味。大小多少，报怨以德。图难于其易，为大于其细。天下难事必作于易，天下大事必作于细，是以圣人终不为大，故能成其大。夫轻诺必寡信，多易必多难，是以圣人犹难之。故终无难矣。</p><p>【第六十四章】其安易持，其未兆易谋，其脆易泮（pàn），其微易散。为之于未有，治之于未乱。合抱之木，生于毫末；九层之台，起于累土；千里之行，始于足下。为者败之，执者失之。是以圣人无为，故无败；无执，故无失。民之从事，常于几成而败之。慎终如始，则无败事。是以圣人欲不欲，不贵难得之货。学不学，复众人之所过。以辅万物之自然，而不敢为。</p><p>【第六十五章】古之善为道者，非以明民，将以愚之。民之难治，以其智多。故以智治国，国之贼；不以智治国，国之福。知此两者，亦稽（jī）式。常知稽式，是谓玄德。玄德深矣，远矣，与物反矣，然后乃至大顺。</p><p>【第六十六章】江海所以能为百谷王者，以其善下之，故能为百谷王。是以欲上民，必以言下之；欲先民，必以身后之。是以圣人处上而民不重，处前而民不害，是以天下乐推而不厌。以其不争，故天下莫能与之争。</p><p>【第六十七章】天下皆谓我道大，似不肖（xiào）。夫唯大，故似不肖。若肖，久矣其细也夫。我有三宝，持而保之。一曰慈，二曰俭，三曰不敢为天下先。慈，故能勇；俭，故能广；不敢为天下先，故能成器长（zhǎng）。今舍慈且勇，舍俭且广，舍后且先，死矣！夫慈，以战则胜，以守则固，天将救之，以慈卫之。</p><p>【第六十八章】善为士者不武，善战者不怒，善胜敌者不与，善用人者为之下。是谓不争之德，是谓用人之力，是谓配天古之极。</p><p>【第六十九章】用兵有言，吾不敢为主而为客，不敢进寸而退尺。是谓行（xíng）无行（háng），攘(rǎng)无臂，扔无敌，执无兵。祸莫大于轻敌，轻敌几丧吾宝。故抗兵相加，哀者胜矣。</p><p>【第七十章】吾言甚易知，甚易行，天下莫能知，莫能行。言有宗，事有君。夫唯无知，是以不我知。知我者希，则我者贵，是以圣人被（pī，“被”同“披”）褐怀玉。</p><p>【第七十一章】知不知，上；不知知，病。夫唯病病，是以不病。圣人不病，以其病病，是以不病。</p><p>【第七十二章】民不畏威，则大威至。无狎（xiá）其所居，无厌（yà，“厌”同“压”）其所生。夫唯不厌（yà，“厌”同“压”），是以不厌(yàn)。是以圣人自知，不自见（xiàn）；自爱，不自贵。故去彼取此。</p><p>【第七十三章】勇于敢则杀，勇于不敢则活。此两者，或利或害。天之所恶（wù），孰知其故？是以圣人犹难之。天之道，不争而善胜，不言而善应，不召而自来，繟（chǎn）然而善谋。天网恢恢，疏而不失。</p><p>【第七十四章】民不畏死，奈何以死惧之！若使民常畏死，而为奇者，吾得执而杀之，孰敢？常有司杀者杀，夫代司杀者杀，是谓代大匠斫（zhuó）。夫代大匠斫者，希有不伤其手矣。</p><p>【第七十五章】民之饥，以其上食税之多，是以饥。民之难治，以其上之有为，是以难治。民之轻死，以其求生之厚，是以轻死。夫唯无以生为者，是贤于贵生。</p><p>【第七十六章】人之生也柔弱，其死也坚强。万物草木之生也柔脆，其死也枯槁。故坚强者死之徒，柔弱者生之徒。是以兵强则不胜，木强则兵。强大处下，柔弱处上。</p><p>【第七十七章】天之道，其犹张弓与！高者抑之，下者举之；有余者损之，不足者补之。天之道，损有余而补不足。人之道则不然，损不足以奉有余。孰能有余以奉天下？唯有道者。是以圣人为而不恃，功成而不处，其不欲见（xiàn）贤。</p><p>【第七十八章】天下莫柔弱于水，而攻坚强者莫之能胜，其无以易之。弱之胜强，柔之胜刚，天下莫不知，莫能行。是以圣人云，受国之垢，是谓社稷主；受国不祥，是为天下王。正言若反。</p><p>【第七十九章】和大怨，必有余怨，安可以为善？是以圣人执左契，而不责于人。有德司契，无德司彻。天道无亲，常与善人。</p><p>【第八十章】小国寡民，使有什伯（bǎi）之器而不用，使民重（zhòng）死而不远徙(xí)。虽有舟舆，无所乘之；虽有甲兵，无所陈之；使人复结绳而用之。甘其食，美其服，安其居，乐其俗。邻国相望，鸡犬之声相闻，民至老死不相往来。</p><p>【第八十一章】信言不美，美言不信；善者不辩，辩者不善；知（zhì）者不博，博者不知（zhì）。圣人不积，既以为人，己愈有；既以与人，己愈多。天之道，利而不害。圣人之道，为而不争。</p></div><script src=https://giscus.app/client.js data-repo=joey5403/joey5403 data-repo-id=R_kgDOGVP_hg data-category=General data-category-id=DIC_kwDOGVP_hs4ChjR9 data-mapping=pathname data-strict=0 data-reactions-enabled=1 data-emit-metadata=0 data-input-position=bottom data-theme=dark data-lang=en crossorigin=anonymous async></script><footer class=post-footer><ul class=post-tags><li><a href=https://joeyzheng.tech/tags/%E9%81%93%E5%BE%B7%E7%BB%8F/>道德经</a></li></ul><nav class=paginav><a class=prev href=https://joeyzheng.tech/posts/%E9%81%93%E5%BE%B7%E7%BB%8F%E8%AF%91%E6%96%87%E7%B2%BE%E7%AE%80%E7%89%88/><span class=title>« Prev</span><br><span>《道德经》译文精简版</span>
</a><a class=next href=https://joeyzheng.tech/posts/10-years-of-kubernetes--past-present-and-future.zh/><span class=title>Next »</span><br><span>十年Kubernetes：过去、现在和未来</span></a></nav><ul class=share-buttons><li><a target=_blank rel="noopener noreferrer" aria-label="share 道德经 on x" href="https://x.com/intent/tweet/?text=%e9%81%93%e5%be%b7%e7%bb%8f&amp;url=https%3a%2f%2fjoeyzheng.tech%2fposts%2f%25E9%2581%2593%25E5%25BE%25B7%25E7%25BB%258F%2f&amp;hashtags=%e9%81%93%e5%be%b7%e7%bb%8f"><svg viewBox="0 0 512 512" height="30" width="30" fill="currentcolor"><path d="M512 62.554V449.446C512 483.97 483.97 512 449.446 512H62.554C28.03 512 0 483.97.0 449.446V62.554C0 28.03 28.029.0 62.554.0H449.446C483.971.0 512 28.03 512 62.554zM269.951 190.75 182.567 75.216H56L207.216 272.95 63.9 436.783h61.366L235.9 310.383l96.667 126.4H456L298.367 228.367l134-153.151H371.033zM127.633 110h36.468l219.38 290.065H349.5z"/></svg></a></li><li><a target=_blank rel="noopener noreferrer" aria-label="share 道德经 on linkedin" href="https://www.linkedin.com/shareArticle?mini=true&amp;url=https%3a%2f%2fjoeyzheng.tech%2fposts%2f%25E9%2581%2593%25E5%25BE%25B7%25E7%25BB%258F%2f&amp;title=%e9%81%93%e5%be%b7%e7%bb%8f&amp;summary=%e9%81%93%e5%be%b7%e7%bb%8f&amp;source=https%3a%2f%2fjoeyzheng.tech%2fposts%2f%25E9%2581%2593%25E5%25BE%25B7%25E7%25BB%258F%2f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zM160.461 423.278V197.561h-75.04v225.717h75.04zm270.539.0V293.839c0-69.333-37.018-101.586-86.381-101.586-39.804.0-57.634 21.891-67.617 37.266v-31.958h-75.021c.995 21.181.0 225.717.0 225.717h75.02V297.222c0-6.748.486-13.492 2.474-18.315 5.414-13.475 17.767-27.434 38.494-27.434 27.135.0 38.007 20.707 38.007 51.037v120.768H431zM123.448 88.722C97.774 88.722 81 105.601 81 127.724c0 21.658 16.264 39.002 41.455 39.002h.484c26.165.0 42.452-17.344 42.452-39.002-.485-22.092-16.241-38.954-41.943-39.002z"/></svg></a></li><li><a target=_blank rel="noopener noreferrer" aria-label="share 道德经 on reddit" href="https://reddit.com/submit?url=https%3a%2f%2fjoeyzheng.tech%2fposts%2f%25E9%2581%2593%25E5%25BE%25B7%25E7%25BB%258F%2f&title=%e9%81%93%e5%be%b7%e7%bb%8f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zM446 265.638c0-22.964-18.616-41.58-41.58-41.58-11.211.0-21.361 4.457-28.841 11.666-28.424-20.508-67.586-33.757-111.204-35.278l18.941-89.121 61.884 13.157c.756 15.734 13.642 28.29 29.56 28.29 16.407.0 29.706-13.299 29.706-29.701.0-16.403-13.299-29.702-29.706-29.702-11.666.0-21.657 6.792-26.515 16.578l-69.105-14.69c-1.922-.418-3.939-.042-5.585 1.036-1.658 1.073-2.811 2.761-3.224 4.686l-21.152 99.438c-44.258 1.228-84.046 14.494-112.837 35.232-7.468-7.164-17.589-11.591-28.757-11.591-22.965.0-41.585 18.616-41.585 41.58.0 16.896 10.095 31.41 24.568 37.918-.639 4.135-.99 8.328-.99 12.576.0 63.977 74.469 115.836 166.33 115.836s166.334-51.859 166.334-115.836c0-4.218-.347-8.387-.977-12.493 14.564-6.47 24.735-21.034 24.735-38.001zM326.526 373.831c-20.27 20.241-59.115 21.816-70.534 21.816-11.428.0-50.277-1.575-70.522-21.82-3.007-3.008-3.007-7.882.0-10.889 3.003-2.999 7.882-3.003 10.885.0 12.777 12.781 40.11 17.317 59.637 17.317 19.522.0 46.86-4.536 59.657-17.321 3.016-2.999 7.886-2.995 10.885.008 3.008 3.011 3.003 7.882-.008 10.889zm-5.23-48.781c-16.373.0-29.701-13.324-29.701-29.698.0-16.381 13.328-29.714 29.701-29.714 16.378.0 29.706 13.333 29.706 29.714.0 16.374-13.328 29.698-29.706 29.698zM160.91 295.348c0-16.381 13.328-29.71 29.714-29.71 16.369.0 29.689 13.329 29.689 29.71.0 16.373-13.32 29.693-29.689 29.693-16.386.0-29.714-13.32-29.714-29.693z"/></svg></a></li><li><a target=_blank rel="noopener noreferrer" aria-label="share 道德经 on facebook" href="https://facebook.com/sharer/sharer.php?u=https%3a%2f%2fjoeyzheng.tech%2fposts%2f%25E9%2581%2593%25E5%25BE%25B7%25E7%25BB%258F%2f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H342.978V319.085h66.6l12.672-82.621h-79.272v-53.617c0-22.603 11.073-44.636 46.58-44.636H425.6v-70.34s-32.71-5.582-63.982-5.582c-65.288.0-107.96 39.569-107.96 111.204v62.971h-72.573v82.621h72.573V512h-191.104c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892z"/></svg></a></li><li><a target=_blank rel="noopener noreferrer" aria-label="share 道德经 on whatsapp" href="https://api.whatsapp.com/send?text=%e9%81%93%e5%be%b7%e7%bb%8f%20-%20https%3a%2f%2fjoeyzheng.tech%2fposts%2f%25E9%2581%2593%25E5%25BE%25B7%25E7%25BB%258F%2f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zm-58.673 127.703c-33.842-33.881-78.847-52.548-126.798-52.568-98.799.0-179.21 80.405-179.249 179.234-.013 31.593 8.241 62.428 23.927 89.612l-25.429 92.884 95.021-24.925c26.181 14.28 55.659 21.807 85.658 21.816h.074c98.789.0 179.206-80.413 179.247-179.243.018-47.895-18.61-92.93-52.451-126.81zM263.976 403.485h-.06c-26.734-.01-52.954-7.193-75.828-20.767l-5.441-3.229-56.386 14.792 15.05-54.977-3.542-5.637c-14.913-23.72-22.791-51.136-22.779-79.287.033-82.142 66.867-148.971 149.046-148.971 39.793.014 77.199 15.531 105.329 43.692 28.128 28.16 43.609 65.592 43.594 105.4-.034 82.149-66.866 148.983-148.983 148.984zm81.721-111.581c-4.479-2.242-26.499-13.075-30.604-14.571-4.105-1.495-7.091-2.241-10.077 2.241-2.986 4.483-11.569 14.572-14.182 17.562-2.612 2.988-5.225 3.364-9.703 1.12-4.479-2.241-18.91-6.97-36.017-22.23C231.8 264.15 222.81 249.484 220.198 245s-.279-6.908 1.963-9.14c2.016-2.007 4.48-5.232 6.719-7.847 2.24-2.615 2.986-4.484 4.479-7.472 1.493-2.99.747-5.604-.374-7.846-1.119-2.241-10.077-24.288-13.809-33.256-3.635-8.733-7.327-7.55-10.077-7.688-2.609-.13-5.598-.158-8.583-.158-2.986.0-7.839 1.121-11.944 5.604-4.105 4.484-15.675 15.32-15.675 37.364.0 22.046 16.048 43.342 18.287 46.332 2.24 2.99 31.582 48.227 76.511 67.627 10.685 4.615 19.028 7.371 25.533 9.434 10.728 3.41 20.492 2.929 28.209 1.775 8.605-1.285 26.499-10.833 30.231-21.295 3.732-10.464 3.732-19.431 2.612-21.298-1.119-1.869-4.105-2.99-8.583-5.232z"/></svg></a></li><li><a target=_blank rel="noopener noreferrer" aria-label="share 道德经 on telegram" href="https://telegram.me/share/url?text=%e9%81%93%e5%be%b7%e7%bb%8f&amp;url=https%3a%2f%2fjoeyzheng.tech%2fposts%2f%25E9%2581%2593%25E5%25BE%25B7%25E7%25BB%258F%2f"><svg viewBox="2 2 28 28" height="30" width="30" fill="currentcolor"><path d="M26.49 29.86H5.5a3.37 3.37.0 01-2.47-1 3.35 3.35.0 01-1-2.47V5.48A3.36 3.36.0 013 3 3.37 3.37.0 015.5 2h21A3.38 3.38.0 0129 3a3.36 3.36.0 011 2.46V26.37a3.35 3.35.0 01-1 2.47 3.38 3.38.0 01-2.51 1.02zm-5.38-6.71a.79.79.0 00.85-.66L24.73 9.24a.55.55.0 00-.18-.46.62.62.0 00-.41-.17q-.08.0-16.53 6.11a.59.59.0 00-.41.59.57.57.0 00.43.52l4 1.24 1.61 4.83a.62.62.0 00.63.43.56.56.0 00.4-.17L16.54 20l4.09 3A.9.9.0 0021.11 23.15zM13.8 20.71l-1.21-4q8.72-5.55 8.78-5.55c.15.0.23.0.23.16a.18.18.0 010 .06s-2.51 2.3-7.52 6.8z"/></svg></a></li><li><a target=_blank rel="noopener noreferrer" aria-label="share 道德经 on ycombinator" href="https://news.ycombinator.com/submitlink?t=%e9%81%93%e5%be%b7%e7%bb%8f&u=https%3a%2f%2fjoeyzheng.tech%2fposts%2f%25E9%2581%2593%25E5%25BE%25B7%25E7%25BB%258F%2f"><svg width="30" height="30" viewBox="0 0 512 512" fill="currentcolor" xmlns:inkscape="http://www.inkscape.org/namespaces/inkscape"><path d="M449.446.0C483.971.0 512 28.03 512 62.554V449.446C512 483.97 483.97 512 449.446 512H62.554C28.03 512 0 483.97.0 449.446V62.554C0 28.03 28.029.0 62.554.0H449.446zM183.8767 87.9921h-62.034L230.6673 292.4508V424.0079h50.6655V292.4508L390.1575 87.9921H328.1233L256 238.2489z"/></svg></a></li></ul></footer></article></main><footer class=footer><span>&copy; 2025 <a href=https://joeyzheng.tech/>黄庄以北</a></span> ·
<span><img src="https://count.getloli.com/@joey5403.blog?name=joey5403.blog&theme=sketch-2&padding=7&offset=0&align=top&scale=1&pixelated=1&darkmode=auto">
Powered by
<a href=https://gohugo.io/ rel="noopener noreferrer" target=_blank>Hugo</a> &
        <a href=https://github.com/adityatelange/hugo-PaperMod/ rel=noopener target=_blank>PaperMod</a></span><br></footer><a href=#top aria-label="go to top" title="Go to Top (Alt + G)" class=top-link id=top-link accesskey=g><svg xmlns="http://www.w3.org/2000/svg" viewBox="0 0 12 6" fill="currentcolor"><path d="M12 6H0l6-6z"/></svg>
</a><script>let menu=document.getElementById("menu");menu&&(menu.scrollLeft=localStorage.getItem("menu-scroll-position"),menu.onscroll=function(){localStorage.setItem("menu-scroll-position",menu.scrollLeft)}),document.querySelectorAll('a[href^="#"]').forEach(e=>{e.addEventListener("click",function(e){e.preventDefault();var t=this.getAttribute("href").substr(1);window.matchMedia("(prefers-reduced-motion: reduce)").matches?document.querySelector(`[id='${decodeURIComponent(t)}']`).scrollIntoView():document.querySelector(`[id='${decodeURIComponent(t)}']`).scrollIntoView({behavior:"smooth"}),t==="top"?history.replaceState(null,null," "):history.pushState(null,null,`#${t}`)})})</script><script>var mybutton=document.getElementById("top-link");window.onscroll=function(){document.body.scrollTop>800||document.documentElement.scrollTop>800?(mybutton.style.visibility="visible",mybutton.style.opacity="1"):(mybutton.style.visibility="hidden",mybutton.style.opacity="0")}</script><script>document.getElementById("theme-toggle").addEventListener("click",()=>{document.body.className.includes("dark")?(document.body.classList.remove("dark"),localStorage.setItem("pref-theme","light")):(document.body.classList.add("dark"),localStorage.setItem("pref-theme","dark"))})</script><script id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script></body></html>