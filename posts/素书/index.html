<!doctype html><html lang=en dir=auto><head><meta charset=utf-8><meta http-equiv=X-UA-Compatible content="IE=edge"><meta name=viewport content="width=device-width,initial-scale=1,shrink-to-fit=no"><meta name=robots content="index, follow"><title>素书 | 黄庄以北</title>
<meta name=keywords content="黄石公,国学"><meta name=description content="原始章 夫道、德、仁、义、礼五者，一体也。 道者，人之所蹈，使万物不知其所由。德者，人之所得，使万物各得其所欲。仁者，人之所亲，有慈慧恻隐之心，"><meta name=author content="Joey"><link rel=canonical href=https://joeyzheng.tech/posts/%E7%B4%A0%E4%B9%A6/><link crossorigin=anonymous href=/assets/css/stylesheet.f49d66caae9ea0fd43f21f29e71a8d3e284517ed770f2aa86fa012953ad3c9ef.css integrity="sha256-9J1myq6eoP1D8h8p5xqNPihFF+13Dyqob6ASlTrTye8=" rel="preload stylesheet" as=style><link rel=icon href=https://joeyzheng.tech/favicon.png><link rel=icon type=image/png sizes=16x16 href=https://joeyzheng.tech/favicon-16x16.png><link rel=icon type=image/png sizes=32x32 href=https://joeyzheng.tech/favicon-32x32.png><link rel=apple-touch-icon href=https://joeyzheng.tech/apple-touch-icon.png><link rel=mask-icon href=https://joeyzheng.tech/safari-pinned-tab.svg><meta name=theme-color content="#2e2e33"><meta name=msapplication-TileColor content="#2e2e33"><link rel=alternate hreflang=en href=https://joeyzheng.tech/posts/%E7%B4%A0%E4%B9%A6/><noscript><style>#theme-toggle,.top-link{display:none}</style></noscript><meta property="og:url" content="https://joeyzheng.tech/posts/%E7%B4%A0%E4%B9%A6/"><meta property="og:site_name" content="黄庄以北"><meta property="og:title" content="素书"><meta property="og:description" content="原始章 夫道、德、仁、义、礼五者，一体也。 道者，人之所蹈，使万物不知其所由。德者，人之所得，使万物各得其所欲。仁者，人之所亲，有慈慧恻隐之心，"><meta property="og:locale" content="en"><meta property="og:type" content="article"><meta property="article:section" content="posts"><meta property="article:published_time" content="2024-07-31T00:00:00+00:00"><meta property="article:modified_time" content="2024-07-31T00:00:00+00:00"><meta property="article:tag" content="黄石公"><meta property="article:tag" content="国学"><meta name=twitter:card content="summary"><meta name=twitter:title content="素书"><meta name=twitter:description content="原始章 夫道、德、仁、义、礼五者，一体也。 道者，人之所蹈，使万物不知其所由。德者，人之所得，使万物各得其所欲。仁者，人之所亲，有慈慧恻隐之心，"><script type=application/ld+json>{"@context":"https://schema.org","@type":"BreadcrumbList","itemListElement":[{"@type":"ListItem","position":1,"name":"Posts","item":"https://joeyzheng.tech/posts/"},{"@type":"ListItem","position":2,"name":"素书","item":"https://joeyzheng.tech/posts/%E7%B4%A0%E4%B9%A6/"}]}</script><script type=application/ld+json>{"@context":"https://schema.org","@type":"BlogPosting","headline":"素书","name":"素书","description":"原始章 夫道、德、仁、义、礼五者，一体也。 道者，人之所蹈，使万物不知其所由。德者，人之所得，使万物各得其所欲。仁者，人之所亲，有慈慧恻隐之心，","keywords":["黄石公","国学"],"articleBody":"原始章 夫道、德、仁、义、礼五者，一体也。\n道者，人之所蹈，使万物不知其所由。德者，人之所得，使万物各得其所欲。仁者，人之所亲，有慈慧恻隐之心，以遂其生存。义者，人之所宜，赏善罚恶，以立功立事。礼者，人之所履，夙兴夜寐，以成人伦之序。\n夫欲为人之本，不可无一焉。\n贤人君子，明于盛衰之道，通乎成败之数，审乎治乱之势，达乎去就之理。\n故潜居抱道以待其时。若时至而行，则能极人臣之位；得机而动，则能成绝代之功。如其不遇，没身而已。是以其道足高，而名重于后代。\n正道章 德足以怀远，信足以一异，义足以得众，才足以鉴古，明足以照下，此人之俊也。\n行足以为仪表，智足以决嫌疑，信可以使守约，廉可以使分财，此人之豪也。\n守职而不废，处义而不回，见嫌而不苟免，见利而不苟得，此人之杰也。\n求人之志章 绝嗜禁欲，所以除累；抑非损恶，所以禳过；贬酒阙色，所以无污；避嫌远疑，所以不误；博学切问，所以广知；高行微言，所以修身；恭俭谦约，所以自守；深计远虑，所以不穷；亲仁友直，所以扶颠；近恕笃行，所以接人；任材使能，所以济物 ；殚恶斥谗，所以止乱；推古验今，所以不惑；先揆后度，所以应卒。设变致权，所以解结；括囊顺会，所以无咎；橛橛梗梗，所以立功；孜孜淑淑，所以保终。\n本德宗道章 夫志心笃行之术，长莫长于博谋，安莫安于忍辱；先莫先于修德，乐莫乐于好善；神莫神于至诚，明莫明于体物；吉莫吉于知足，苦莫苦于多愿；悲莫悲于精散，病莫病于无常；短莫短于苟得，幽莫幽于贪鄙；孤莫孤于自恃，危莫危于任疑，败莫败于多私。\n遵义章 以明示下者暗，有过不知者蔽，迷而不返者惑，以言取怨者祸，令与心乖者废，后令缪前者毁。怒而无威者犯，好众辱人者殃；戮辱所任者危，慢其所敬者凶。\n貌合心离者孤，亲谗远忠者亡。\n近色远贤者昏，女谒公行者乱，私人以官者浮，凌下取胜者侵，名不胜实者耗。\n略己而责人者不治，自厚而薄人者弃废，以过弃功者损，群下外异者沦，既用不任者疏，行赏吝色者沮，多许少与者怨，既迎而拒者乖。\n薄施厚望者不报，贵而忘贱者不久，念旧恶而弃新功者凶，用人不得天者殆，强用人者不畜。为人择官者乱，失其所强者弱，决策于不仁者险，阴计外泄者败，厚敛薄施者凋。战士贫游士富者衰。货赂公行者昧。\n闻善忽略，记过不忘者暴。所任不可信，所信不可任者浊，牧人以德者集，绳人以刑者散。小功不赏，则大功不立；小怨不赦，则大怨必生。赏不服人，罚不甘心者叛。赏及无功，罚及无罪者酷。听谗而美，闻谏而仇者亡。\n能有其有者安，贪人之有者残。\n安礼章 怨在不舍小过，患在不预定谋；福在积善，祸在积恶；饥在贱农，寒在堕织；安在得人，危在失上；富在迎来，贫在弃时。\n上无常躁，下多疑心；轻上生罪，侮下无亲；近臣不重，远臣轻之；自疑不信人，自信不疑人；枉士无正友，曲上无直下；危国无贤人，乱政无善人。\n爱人深者求贤急，乐得贤者养人厚；国将霸者士皆归，邦将亡者贤先避；地薄者大物不产，水浅者大鱼不游；树秃者大禽不栖，林疏者大兽不居；山峭者崩，泽满者溢。弃玉取石者盲，羊质虎皮者辱；衣不举领者倒，走不视地者颠；柱弱者屋坏，辅弱者国倾；足寒伤心，人怨伤国；山将崩者，下先隳；国将衰者，人先弊；根枯枝朽，人困国残；与覆车同轨者倾，与亡国同事者灭。见已往，慎将来；恶其迹者，预避之。\n畏危者安，畏亡者存。夫人之所行，有道则吉，无道则凶。\n吉者，百福所归；凶者，百祸所攻；非其神圣，自然所钟。\n务善策者，无恶事；无远虑者，有近忧。重可使守固，不可使临阵。贪可使攻取，不可使分阵。廉可使守主，不可使应机。五者各随其材而用之。\n同志相得，同仁相忧，同恶相党，同爱相求，同美相妒，同智相谋，同贵相害，同利相忌，同声相应，同气相感，同类相依，同义相亲，同难相济，同道相成，同艺相规，同巧相胜。此乃数之所得，不可与理违。\n释己以教人者逆，正己而化人者顺。逆者难从，顺者易行；难从则乱，易行则理。\n详体而行，理身、理家、理国可也。\n","wordCount":"1586","inLanguage":"en","datePublished":"2024-07-31T00:00:00Z","dateModified":"2024-07-31T00:00:00Z","author":{"@type":"Person","name":"Joey"},"mainEntityOfPage":{"@type":"WebPage","@id":"https://joeyzheng.tech/posts/%E7%B4%A0%E4%B9%A6/"},"publisher":{"@type":"Organization","name":"黄庄以北","logo":{"@type":"ImageObject","url":"https://joeyzheng.tech/favicon.png"}}}</script></head><body class=dark id=top><script>localStorage.getItem("pref-theme")==="light"&&document.body.classList.remove("dark")</script><header class=header><nav class=nav><div class=logo><a href=https://joeyzheng.tech/ accesskey=h title="黄庄以北 (Alt + H)">黄庄以北</a><div class=logo-switches><button id=theme-toggle accesskey=t title="(Alt + T)" aria-label="Toggle theme"><svg id="moon" xmlns="http://www.w3.org/2000/svg" width="24" height="18" viewBox="0 0 24 24" fill="none" stroke="currentcolor" stroke-width="2" stroke-linecap="round" stroke-linejoin="round"><path d="M21 12.79A9 9 0 1111.21 3 7 7 0 0021 12.79z"/></svg><svg id="sun" xmlns="http://www.w3.org/2000/svg" width="24" height="18" viewBox="0 0 24 24" fill="none" stroke="currentcolor" stroke-width="2" stroke-linecap="round" stroke-linejoin="round"><circle cx="12" cy="12" r="5"/><line x1="12" y1="1" x2="12" y2="3"/><line x1="12" y1="21" x2="12" y2="23"/><line x1="4.22" y1="4.22" x2="5.64" y2="5.64"/><line x1="18.36" y1="18.36" x2="19.78" y2="19.78"/><line x1="1" y1="12" x2="3" y2="12"/><line x1="21" y1="12" x2="23" y2="12"/><line x1="4.22" y1="19.78" x2="5.64" y2="18.36"/><line x1="18.36" y1="5.64" x2="19.78" y2="4.22"/></svg></button></div></div><ul id=menu><li><a href=https://joeyzheng.tech/categories/ title=categories><span>categories</span></a></li><li><a href=https://joeyzheng.tech/tags/ title=tags><span>tags</span></a></li><li><a href=https://joeyzheng.tech/ title=joeyzheng.tech><span>joeyzheng.tech</span>&nbsp;<svg fill="none" shape-rendering="geometricPrecision" stroke="currentcolor" stroke-linecap="round" stroke-linejoin="round" stroke-width="2.5" viewBox="0 0 24 24" height="12" width="12"><path d="M18 13v6a2 2 0 01-2 2H5a2 2 0 01-2-2V8a2 2 0 012-2h6"/><path d="M15 3h6v6"/><path d="M10 14 21 3"/></svg></a></li></ul></nav></header><main class=main><article class=post-single><header class=post-header><div class=breadcrumbs><a href=https://joeyzheng.tech/>Home</a>&nbsp;»&nbsp;<a href=https://joeyzheng.tech/posts/>Posts</a></div><h1 class="post-title entry-hint-parent">素书</h1><div class=post-meta><span title='2024-07-31 00:00:00 +0000 UTC'>July 31, 2024</span>&nbsp;·&nbsp;4 min&nbsp;·&nbsp;1586 words&nbsp;·&nbsp;Joey</div></header><div class=post-content><h1 id=原始章>原始章<a hidden class=anchor aria-hidden=true href=#原始章>#</a></h1><p>夫道、德、仁、义、礼五者，一体也。</p><p>道者，人之所蹈，使万物不知其所由。德者，人之所得，使万物各得其所欲。仁者，人之所亲，有慈慧恻隐之心，以遂其生存。义者，人之所宜，赏善罚恶，以立功立事。礼者，人之所履，夙兴夜寐，以成人伦之序。</p><p>夫欲为人之本，不可无一焉。</p><p>贤人君子，明于盛衰之道，通乎成败之数，审乎治乱之势，达乎去就之理。</p><p>故潜居抱道以待其时。若时至而行，则能极人臣之位；得机而动，则能成绝代之功。如其不遇，没身而已。是以其道足高，而名重于后代。</p><h1 id=正道章>正道章<a hidden class=anchor aria-hidden=true href=#正道章>#</a></h1><p>德足以怀远，信足以一异，义足以得众，才足以鉴古，明足以照下，此人之俊也。</p><p>行足以为仪表，智足以决嫌疑，信可以使守约，廉可以使分财，此人之豪也。</p><p>守职而不废，处义而不回，见嫌而不苟免，见利而不苟得，此人之杰也。</p><h1 id=求人之志章>求人之志章<a hidden class=anchor aria-hidden=true href=#求人之志章>#</a></h1><p>绝嗜禁欲，所以除累；抑非损恶，所以禳过；贬酒阙色，所以无污；避嫌远疑，所以不误；博学切问，所以广知；高行微言，所以修身；恭俭谦约，所以自守；深计远虑，所以不穷；亲仁友直，所以扶颠；近恕笃行，所以接人；任材使能，所以济物 ；殚恶斥谗，所以止乱；推古验今，所以不惑；先揆后度，所以应卒。设变致权，所以解结；括囊顺会，所以无咎；橛橛梗梗，所以立功；孜孜淑淑，所以保终。</p><h1 id=本德宗道章>本德宗道章<a hidden class=anchor aria-hidden=true href=#本德宗道章>#</a></h1><p>夫志心笃行之术，长莫长于博谋，安莫安于忍辱；先莫先于修德，乐莫乐于好善；神莫神于至诚，明莫明于体物；吉莫吉于知足，苦莫苦于多愿；悲莫悲于精散，病莫病于无常；短莫短于苟得，幽莫幽于贪鄙；孤莫孤于自恃，危莫危于任疑，败莫败于多私。</p><h1 id=遵义章>遵义章<a hidden class=anchor aria-hidden=true href=#遵义章>#</a></h1><p>以明示下者暗，有过不知者蔽，迷而不返者惑，以言取怨者祸，令与心乖者废，后令缪前者毁。怒而无威者犯，好众辱人者殃；戮辱所任者危，慢其所敬者凶。</p><p>貌合心离者孤，亲谗远忠者亡。</p><p>近色远贤者昏，女谒公行者乱，私人以官者浮，凌下取胜者侵，名不胜实者耗。</p><p>略己而责人者不治，自厚而薄人者弃废，以过弃功者损，群下外异者沦，既用不任者疏，行赏吝色者沮，多许少与者怨，既迎而拒者乖。</p><p>薄施厚望者不报，贵而忘贱者不久，念旧恶而弃新功者凶，用人不得天者殆，强用人者不畜。为人择官者乱，失其所强者弱，决策于不仁者险，阴计外泄者败，厚敛薄施者凋。战士贫游士富者衰。货赂公行者昧。</p><p>闻善忽略，记过不忘者暴。所任不可信，所信不可任者浊，牧人以德者集，绳人以刑者散。小功不赏，则大功不立；小怨不赦，则大怨必生。赏不服人，罚不甘心者叛。赏及无功，罚及无罪者酷。听谗而美，闻谏而仇者亡。</p><p>能有其有者安，贪人之有者残。</p><h1 id=安礼章>安礼章<a hidden class=anchor aria-hidden=true href=#安礼章>#</a></h1><p>怨在不舍小过，患在不预定谋；福在积善，祸在积恶；饥在贱农，寒在堕织；安在得人，危在失上；富在迎来，贫在弃时。</p><p>上无常躁，下多疑心；轻上生罪，侮下无亲；近臣不重，远臣轻之；自疑不信人，自信不疑人；枉士无正友，曲上无直下；危国无贤人，乱政无善人。</p><p>爱人深者求贤急，乐得贤者养人厚；国将霸者士皆归，邦将亡者贤先避；地薄者大物不产，水浅者大鱼不游；树秃者大禽不栖，林疏者大兽不居；山峭者崩，泽满者溢。弃玉取石者盲，羊质虎皮者辱；衣不举领者倒，走不视地者颠；柱弱者屋坏，辅弱者国倾；足寒伤心，人怨伤国；山将崩者，下先隳；国将衰者，人先弊；根枯枝朽，人困国残；与覆车同轨者倾，与亡国同事者灭。见已往，慎将来；恶其迹者，预避之。</p><p>畏危者安，畏亡者存。夫人之所行，有道则吉，无道则凶。</p><p>吉者，百福所归；凶者，百祸所攻；非其神圣，自然所钟。</p><p>务善策者，无恶事；无远虑者，有近忧。重可使守固，不可使临阵。贪可使攻取，不可使分阵。廉可使守主，不可使应机。五者各随其材而用之。</p><p>同志相得，同仁相忧，同恶相党，同爱相求，同美相妒，同智相谋，同贵相害，同利相忌，同声相应，同气相感，同类相依，同义相亲，同难相济，同道相成，同艺相规，同巧相胜。此乃数之所得，不可与理违。</p><p>释己以教人者逆，正己而化人者顺。逆者难从，顺者易行；难从则乱，易行则理。</p><p>详体而行，理身、理家、理国可也。</p></div><script src=https://giscus.app/client.js data-repo=joey5403/joey5403 data-repo-id=R_kgDOGVP_hg data-category=General data-category-id=DIC_kwDOGVP_hs4ChjR9 data-mapping=pathname data-strict=0 data-reactions-enabled=1 data-emit-metadata=0 data-input-position=bottom data-theme=dark data-lang=en crossorigin=anonymous async></script><footer class=post-footer><ul class=post-tags><li><a href=https://joeyzheng.tech/tags/%E9%BB%84%E7%9F%B3%E5%85%AC/>黄石公</a></li><li><a href=https://joeyzheng.tech/tags/%E5%9B%BD%E5%AD%A6/>国学</a></li></ul><nav class=paginav><a class=prev href=https://joeyzheng.tech/posts/%E6%98%8E%E5%8F%B2-%E4%B8%96%E5%AE%97/><span class=title>« Prev</span><br><span>明史-世宗</span>
</a><a class=next href=https://joeyzheng.tech/posts/%E6%9C%89%E6%95%88%E6%BF%80%E5%8A%B1%E6%9C%89%E6%95%88%E6%B2%9F%E9%80%9A%E5%9F%B9%E8%AE%AD%E7%AC%94%E8%AE%B0/><span class=title>Next »</span><br><span>有效激励&有效沟通培训笔记</span></a></nav><ul class=share-buttons><li><a target=_blank rel="noopener noreferrer" aria-label="share 素书 on x" href="https://x.com/intent/tweet/?text=%e7%b4%a0%e4%b9%a6&amp;url=https%3a%2f%2fjoeyzheng.tech%2fposts%2f%25E7%25B4%25A0%25E4%25B9%25A6%2f&amp;hashtags=%e9%bb%84%e7%9f%b3%e5%85%ac%2c%e5%9b%bd%e5%ad%a6"><svg viewBox="0 0 512 512" height="30" width="30" fill="currentcolor"><path d="M512 62.554V449.446C512 483.97 483.97 512 449.446 512H62.554C28.03 512 0 483.97.0 449.446V62.554C0 28.03 28.029.0 62.554.0H449.446C483.971.0 512 28.03 512 62.554zM269.951 190.75 182.567 75.216H56L207.216 272.95 63.9 436.783h61.366L235.9 310.383l96.667 126.4H456L298.367 228.367l134-153.151H371.033zM127.633 110h36.468l219.38 290.065H349.5z"/></svg></a></li><li><a target=_blank rel="noopener noreferrer" aria-label="share 素书 on linkedin" href="https://www.linkedin.com/shareArticle?mini=true&amp;url=https%3a%2f%2fjoeyzheng.tech%2fposts%2f%25E7%25B4%25A0%25E4%25B9%25A6%2f&amp;title=%e7%b4%a0%e4%b9%a6&amp;summary=%e7%b4%a0%e4%b9%a6&amp;source=https%3a%2f%2fjoeyzheng.tech%2fposts%2f%25E7%25B4%25A0%25E4%25B9%25A6%2f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zM160.461 423.278V197.561h-75.04v225.717h75.04zm270.539.0V293.839c0-69.333-37.018-101.586-86.381-101.586-39.804.0-57.634 21.891-67.617 37.266v-31.958h-75.021c.995 21.181.0 225.717.0 225.717h75.02V297.222c0-6.748.486-13.492 2.474-18.315 5.414-13.475 17.767-27.434 38.494-27.434 27.135.0 38.007 20.707 38.007 51.037v120.768H431zM123.448 88.722C97.774 88.722 81 105.601 81 127.724c0 21.658 16.264 39.002 41.455 39.002h.484c26.165.0 42.452-17.344 42.452-39.002-.485-22.092-16.241-38.954-41.943-39.002z"/></svg></a></li><li><a target=_blank rel="noopener noreferrer" aria-label="share 素书 on reddit" href="https://reddit.com/submit?url=https%3a%2f%2fjoeyzheng.tech%2fposts%2f%25E7%25B4%25A0%25E4%25B9%25A6%2f&title=%e7%b4%a0%e4%b9%a6"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zM446 265.638c0-22.964-18.616-41.58-41.58-41.58-11.211.0-21.361 4.457-28.841 11.666-28.424-20.508-67.586-33.757-111.204-35.278l18.941-89.121 61.884 13.157c.756 15.734 13.642 28.29 29.56 28.29 16.407.0 29.706-13.299 29.706-29.701.0-16.403-13.299-29.702-29.706-29.702-11.666.0-21.657 6.792-26.515 16.578l-69.105-14.69c-1.922-.418-3.939-.042-5.585 1.036-1.658 1.073-2.811 2.761-3.224 4.686l-21.152 99.438c-44.258 1.228-84.046 14.494-112.837 35.232-7.468-7.164-17.589-11.591-28.757-11.591-22.965.0-41.585 18.616-41.585 41.58.0 16.896 10.095 31.41 24.568 37.918-.639 4.135-.99 8.328-.99 12.576.0 63.977 74.469 115.836 166.33 115.836s166.334-51.859 166.334-115.836c0-4.218-.347-8.387-.977-12.493 14.564-6.47 24.735-21.034 24.735-38.001zM326.526 373.831c-20.27 20.241-59.115 21.816-70.534 21.816-11.428.0-50.277-1.575-70.522-21.82-3.007-3.008-3.007-7.882.0-10.889 3.003-2.999 7.882-3.003 10.885.0 12.777 12.781 40.11 17.317 59.637 17.317 19.522.0 46.86-4.536 59.657-17.321 3.016-2.999 7.886-2.995 10.885.008 3.008 3.011 3.003 7.882-.008 10.889zm-5.23-48.781c-16.373.0-29.701-13.324-29.701-29.698.0-16.381 13.328-29.714 29.701-29.714 16.378.0 29.706 13.333 29.706 29.714.0 16.374-13.328 29.698-29.706 29.698zM160.91 295.348c0-16.381 13.328-29.71 29.714-29.71 16.369.0 29.689 13.329 29.689 29.71.0 16.373-13.32 29.693-29.689 29.693-16.386.0-29.714-13.32-29.714-29.693z"/></svg></a></li><li><a target=_blank rel="noopener noreferrer" aria-label="share 素书 on facebook" href="https://facebook.com/sharer/sharer.php?u=https%3a%2f%2fjoeyzheng.tech%2fposts%2f%25E7%25B4%25A0%25E4%25B9%25A6%2f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H342.978V319.085h66.6l12.672-82.621h-79.272v-53.617c0-22.603 11.073-44.636 46.58-44.636H425.6v-70.34s-32.71-5.582-63.982-5.582c-65.288.0-107.96 39.569-107.96 111.204v62.971h-72.573v82.621h72.573V512h-191.104c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892z"/></svg></a></li><li><a target=_blank rel="noopener noreferrer" aria-label="share 素书 on whatsapp" href="https://api.whatsapp.com/send?text=%e7%b4%a0%e4%b9%a6%20-%20https%3a%2f%2fjoeyzheng.tech%2fposts%2f%25E7%25B4%25A0%25E4%25B9%25A6%2f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zm-58.673 127.703c-33.842-33.881-78.847-52.548-126.798-52.568-98.799.0-179.21 80.405-179.249 179.234-.013 31.593 8.241 62.428 23.927 89.612l-25.429 92.884 95.021-24.925c26.181 14.28 55.659 21.807 85.658 21.816h.074c98.789.0 179.206-80.413 179.247-179.243.018-47.895-18.61-92.93-52.451-126.81zM263.976 403.485h-.06c-26.734-.01-52.954-7.193-75.828-20.767l-5.441-3.229-56.386 14.792 15.05-54.977-3.542-5.637c-14.913-23.72-22.791-51.136-22.779-79.287.033-82.142 66.867-148.971 149.046-148.971 39.793.014 77.199 15.531 105.329 43.692 28.128 28.16 43.609 65.592 43.594 105.4-.034 82.149-66.866 148.983-148.983 148.984zm81.721-111.581c-4.479-2.242-26.499-13.075-30.604-14.571-4.105-1.495-7.091-2.241-10.077 2.241-2.986 4.483-11.569 14.572-14.182 17.562-2.612 2.988-5.225 3.364-9.703 1.12-4.479-2.241-18.91-6.97-36.017-22.23C231.8 264.15 222.81 249.484 220.198 245s-.279-6.908 1.963-9.14c2.016-2.007 4.48-5.232 6.719-7.847 2.24-2.615 2.986-4.484 4.479-7.472 1.493-2.99.747-5.604-.374-7.846-1.119-2.241-10.077-24.288-13.809-33.256-3.635-8.733-7.327-7.55-10.077-7.688-2.609-.13-5.598-.158-8.583-.158-2.986.0-7.839 1.121-11.944 5.604-4.105 4.484-15.675 15.32-15.675 37.364.0 22.046 16.048 43.342 18.287 46.332 2.24 2.99 31.582 48.227 76.511 67.627 10.685 4.615 19.028 7.371 25.533 9.434 10.728 3.41 20.492 2.929 28.209 1.775 8.605-1.285 26.499-10.833 30.231-21.295 3.732-10.464 3.732-19.431 2.612-21.298-1.119-1.869-4.105-2.99-8.583-5.232z"/></svg></a></li><li><a target=_blank rel="noopener noreferrer" aria-label="share 素书 on telegram" href="https://telegram.me/share/url?text=%e7%b4%a0%e4%b9%a6&amp;url=https%3a%2f%2fjoeyzheng.tech%2fposts%2f%25E7%25B4%25A0%25E4%25B9%25A6%2f"><svg viewBox="2 2 28 28" height="30" width="30" fill="currentcolor"><path d="M26.49 29.86H5.5a3.37 3.37.0 01-2.47-1 3.35 3.35.0 01-1-2.47V5.48A3.36 3.36.0 013 3 3.37 3.37.0 015.5 2h21A3.38 3.38.0 0129 3a3.36 3.36.0 011 2.46V26.37a3.35 3.35.0 01-1 2.47 3.38 3.38.0 01-2.51 1.02zm-5.38-6.71a.79.79.0 00.85-.66L24.73 9.24a.55.55.0 00-.18-.46.62.62.0 00-.41-.17q-.08.0-16.53 6.11a.59.59.0 00-.41.59.57.57.0 00.43.52l4 1.24 1.61 4.83a.62.62.0 00.63.43.56.56.0 00.4-.17L16.54 20l4.09 3A.9.9.0 0021.11 23.15zM13.8 20.71l-1.21-4q8.72-5.55 8.78-5.55c.15.0.23.0.23.16a.18.18.0 010 .06s-2.51 2.3-7.52 6.8z"/></svg></a></li><li><a target=_blank rel="noopener noreferrer" aria-label="share 素书 on ycombinator" href="https://news.ycombinator.com/submitlink?t=%e7%b4%a0%e4%b9%a6&u=https%3a%2f%2fjoeyzheng.tech%2fposts%2f%25E7%25B4%25A0%25E4%25B9%25A6%2f"><svg width="30" height="30" viewBox="0 0 512 512" fill="currentcolor" xmlns:inkscape="http://www.inkscape.org/namespaces/inkscape"><path d="M449.446.0C483.971.0 512 28.03 512 62.554V449.446C512 483.97 483.97 512 449.446 512H62.554C28.03 512 0 483.97.0 449.446V62.554C0 28.03 28.029.0 62.554.0H449.446zM183.8767 87.9921h-62.034L230.6673 292.4508V424.0079h50.6655V292.4508L390.1575 87.9921H328.1233L256 238.2489z"/></svg></a></li></ul></footer></article></main><footer class=footer><span>&copy; 2025 <a href=https://joeyzheng.tech/>黄庄以北</a></span> ·
<span><img src="https://count.getloli.com/@joey5403.blog?name=joey5403.blog&theme=sketch-2&padding=7&offset=0&align=top&scale=1&pixelated=1&darkmode=auto">
Powered by
<a href=https://gohugo.io/ rel="noopener noreferrer" target=_blank>Hugo</a> &
        <a href=https://github.com/adityatelange/hugo-PaperMod/ rel=noopener target=_blank>PaperMod</a></span><br></footer><a href=#top aria-label="go to top" title="Go to Top (Alt + G)" class=top-link id=top-link accesskey=g><svg xmlns="http://www.w3.org/2000/svg" viewBox="0 0 12 6" fill="currentcolor"><path d="M12 6H0l6-6z"/></svg>
</a><script>let menu=document.getElementById("menu");menu&&(menu.scrollLeft=localStorage.getItem("menu-scroll-position"),menu.onscroll=function(){localStorage.setItem("menu-scroll-position",menu.scrollLeft)}),document.querySelectorAll('a[href^="#"]').forEach(e=>{e.addEventListener("click",function(e){e.preventDefault();var t=this.getAttribute("href").substr(1);window.matchMedia("(prefers-reduced-motion: reduce)").matches?document.querySelector(`[id='${decodeURIComponent(t)}']`).scrollIntoView():document.querySelector(`[id='${decodeURIComponent(t)}']`).scrollIntoView({behavior:"smooth"}),t==="top"?history.replaceState(null,null," "):history.pushState(null,null,`#${t}`)})})</script><script>var mybutton=document.getElementById("top-link");window.onscroll=function(){document.body.scrollTop>800||document.documentElement.scrollTop>800?(mybutton.style.visibility="visible",mybutton.style.opacity="1"):(mybutton.style.visibility="hidden",mybutton.style.opacity="0")}</script><script>document.getElementById("theme-toggle").addEventListener("click",()=>{document.body.className.includes("dark")?(document.body.classList.remove("dark"),localStorage.setItem("pref-theme","light")):(document.body.classList.add("dark"),localStorage.setItem("pref-theme","dark"))})</script><script id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script></body></html>